---
templateKey: blog-post
title: "Het begin: Eerste week IT Stage"
date: 2022-02-11T06:37:02.469Z
description: "In deze blogpost vertel ik kort over wat ik heb meegemaakt tijdens
  mijn eerste week stage bij Brightest. "
featuredpost: true
featuredimage: /img/brightest-logo.png
tags:
  - stage
  - brightest
  - software-testing
  - selenium
  - appium
  - framework
---
Op **7 februari** begon IT stage voor de graduaatsstudenten van AP. Voor mij ook. Samen met 4 andere studenten van AP werden we naar het kantoor van **Brightest in Kontich** geroepen. Een eerste kennismaking in het echt. We hebben samengezeten met David en elkaar beter leren kennen. Kort erna volgde een toer in de kantoor van Brightest, dat deel uitmaakt van de **Gumption**-group. De kantoor was een werkplaats voor de verschillende bedrijven van de Gumption-group. 

## Eerste afspraken

Na de toer kregen we meer info over onze stageopdrachten en welke verwachtingen hierrond waren. Daar vertel ik straks meer over. Belangrijk om te weten is dat ik mijn stageopdracht bestaat uit **2 delen: namelijk 1 voor Web en 1 voor Mobile**. Deze mag ik gelukkig samen doen met 2 andere studenten, namelijk **Khalid en Hugues**. Individueel zou het nogal een boterham geweest zijn, aangezien we een **test automatisation framework** moeten bouwen voor Web en Mobile! Onze stageopdracht is gebaseerd op een applicatie dat vorige stagiairs gebouwd hebben, namelijk een online movie rental (web)applicatie. Deze applicatie is vergezeld met enkele bugs die door de admin in- en uitgeschakeld kunnen worden. \
\
Om de stage zo goed mogelijk te laten verlopen, werden enkele afspraken vastgelegd, waarvan ik de belangrijkste ga oplijsten

> * Kwaliteit > Kwantiteit
> * Stel voldoende en tijdig vragen wanneer we ergens vastzitten
> * Transparantie tegenover team en werknemers van Brightest
> * We krijgen vrijheid in verband met gebruikte technologieën en algemene aanpak: misbruik het niet en pak het slim aan, begeleiding zal er altijd aanwezig zijn.
> * Gratis drank, fruit & snacks! 
> * Op woensdag zitten we met zen allen zeker op kantoor van 9u tot 17u. 
> * Eerste week mag er niet gecodeerd worden!

We hebben nog veel andere zaken besproken, maar deze waren zowat de belangrijkste voor de eerste week. 

## De stageopdracht

Onze stageopdracht is opgesplitst in 2 delen: het eerste is voor Web en de tweede voor Mobile (Android & iOS). 

Het doel van dit onderdeel is het ontwikkelen van een test automatisatie framework, met bijhorende scripting, integratie met een testcase management tool en bijhorende rapportering. Als de bugs niet actief zijn, zullen de testen allemaal op 'passed' komen te staan. Zijn de bugs echter wel actief, zullen de testen op 'failed' komen te staan. 

De opdracht bestaat uit de volgende stappen: 

* de applicatie leren kennen 
* testscenario’s (10) uitschrijven voor de applicaties 
* onderzoek naar de meest geschikte manier/ oplossing voor testautomatisatie voor een web- en mobiele applicatie (Android & IOS
* ontwikkelen van een testautomatisatie framework, bijhorende scripting, integratie met een testcase management systeem (Testrail), rapportering, ...

Indien deze opdracht vroegtijdig af is, heeft Brightest nog iets in petto voor ons. Op het einde moeten we ook zien dat we een beetje marketing doen:  het maken van een demo zodat het nut van test automatisatie kan worden aangetoond voor klanten, scholen, … Deze film of onderdelen ervan zullen gebruikt worden op social media, beurzen en dergelijke. 

Zoals te zien is het nogal een hevige opdracht, daarom ben ik blij samen te mogen werken met medestudenten. Ik heb met Hugues al 2 projecten ten goede einde gebracht, die van IT Project en IT Case. Bij Khalid heb ik gemerkt dat hij een gedreven persoon is met nogal wat IT-inzicht. Hierdoor ben ik optimistisch over het verloop van onze stage en verwacht ik vooral om zeer veel bij te leren! 

Hierronder een kort zicht op onze Trello-bord: er waren nog zeker een stuk of 15 meer stories, maar het leek me omslachtig om deze allemaal op blog te plaatsen.

![Bord week 1](/img/trello-week-1.png "Een kort zicht op onze Trello-bord: er waren nog zeker een stuk of 15 meer stories, maar het leek me omslachtig om deze allemaal op blog te plaatsen")